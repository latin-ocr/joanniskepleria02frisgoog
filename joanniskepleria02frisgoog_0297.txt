284 Astronomiae Pars Optica.

ΗΒ· ⁹¹· proportio fit maj0r partis lucidae ad tenebrosam. Sit circulus
Lunae maximus FAGE, circulus illuminationis FG eique ΔΕ
ad rectos per centrum, ut sit proportio latitudinum obscurae

Δ ¹ et lucidae partie, quae AC ad ΟΕ. Sit jam BIDH circulus
visionis minor ex eodem centro, ut pars apparens lucida sit

a ICHD‚ obscura ICHB. Cum ergo de proportione AC, ΟΕ

aequalia AB, DE sint ablata, residuorum igitur ΒΟ, ΟῙ) pro-
portio major erit.

Haec quidem ad speciem contra bisoctionem dici possunt. At cum
latitudo AB respectu ΒΟ plane sit insensibilis, ut supra dictum: erit et
proportio insensibiliter alia. Sed nec proportio 239 ad 241 sensu distingui
potest a proportione aequalitatis. Altera enim alteram 15¹‘ circiter exce-
deret. Quare tuto contemni potest. Atque hoc quoque infra expediet,
hac nos suspicione liberatos esse.

supervacaneum est hic agricolarum regulas repetere, quomodo ex cor-
nuum habitudine, quae semper a Sole sunt aversa e'x demonstratis, Lana
senescens a nascente distinguatur: qua de re Plinii locus ex lib. 18. cap. 32.
solet allegari.

Nec illud astronomos moneri multum refert, quomodo ex inclinatione
cornuum zodiacum sibi imaginari crassiori Minerva possint: et quomodo,
cornibus in perpendiculo stantibuS, de nonagesimo gradu eclipticae certiores
reddantur. ·Denique uti linea per cornua producta visum in polum eclipticas
inducat. Haec enim passim sunt obvia.

9. De Lunae maculis.

Etsi physicis hoc disputandum relinquitur, quid sint in Luna maculae:
cnm tamen istae plenilunio potissimum emicent, accedat et haec consideratio
ad numerum. Et physicus quidem etsi quaestionem plane expedierit, parum
ea profuerit astronomo (ut forte ex situ macularum eadem discat Luna
plena, quae ex inclinatione cornuum Luna falcata: cum circulus illumina-
tionis superficiem transiens Lunae, non rectam secet in dextram et sinistram,
nec in superiorem et inferiorem partem, sed transversim a dextro oculo ad
sinistrum oris angulum), astronomus vero physico multa suppeditat enodandae
quaestionis argumenta. Quamvis hoc argumentum pleno libro disputavit
PlutarchuS, de facie Lunae titulo facto. In eo prima opinio eorum est,
qui faciem Lunae putant esse visus affectionem. Multis hoc et densis
argumentis ibi refutatur. Ego experimentum oculare addo.

Anno 1602. 21131. Decembris mane hora 6. per artificium capite 11.
descriptum et instrumentum ad hanc rem confectum, cujus infra subjicietur
descriptio, Luna clare se ipsam pingebat in subjecta papyro, situ everso, sic
ut in coelo erat gibbosa: margo circumcirca lucidissimus et candidus, nisi

Pig- 92. a parte gibbi: nam ibi dilutior cernebatur. Medium

³- vero una ‘continua macula seu tenebrositas erat, obscu-

s rior alibi, alibi clarior. Neque putes in papyro fuisse,

. .‚ K, quod sim opinatus inesse radio Lunae: transferebatur
²2⁵². enim et gibba facie's et macula in ejus medio in omnes

“““’”““-””ᾜ i papyri partes quascunque illi subjicerem: quin ex motu
papyri primum fuit agnita macula. Figura maculae,

= ε· qualis quidem per foramen satis laxum ad duodecim
U pedum distantiam formari confusiuscule potnit, repraesen-

   
   

