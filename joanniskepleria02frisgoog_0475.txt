464 Literna Kopleri aliorumque mutuae

. vit cognoscendi sententiam literis illis comprehensam: age et sequentem
Galilaei legas epistolam.

Prius tamen velim obiter animadvertas, quid Galilaeus dicat con-
stitutionem mundi Pythagoricam et Copernicanam. Digitum enim intendit
iu meum Mysterium Cosmographicum ante annos 14 editum, in quo orbium
planetariorum dimensiones ex astronomia Copernioi desumsi, qui Solem in·

medio stabilem, Terram et circa Solem et circa suum axem facit mobilem:
illorum vero orbium intervalla ostendi respondere quinque figuris regularibus
Pythagoricis, jam olim ab lroc auctore inter elementa mundi distributis
pulchro magis quam felici aut legitimo conatu: et quarum figurarum causa
Euclides totam suam geometriam scripsit.

ltaque in illo Mysterio reperire eet combinationem quandam astrono-
miae et geometriae Euclideae, et per banc utriusque consummationem et
perfectionem absolutissimam. Quae causa snit, cur magno cum desiderio
expectarem, qualenam Galilaeus argumentum esset allaturus pro bac
mundi constitutione Pythagorica. Sequitur igitur de hoc argumento Gali-
laei epistola ·

„Tempus est ut aperiam rationem legendi literas, quas ante aliquot
septimanas misi transpositas. Tempus inquam nnnc est, postquam de re
ipsa sum certissimus iactus, sic ut ne tantillum amplius dubitem. Scias
igitur, quod circiter tres menses a quibus Veneris stella videri potuit, ince-
perim per oculare ad illam cum diligentia respicere; ut quod mente tene-
bam indubium, ipso etiam seusu comprehenderem.¹ Principio igitur Venus
apparuit figura circulari perlecta eaque exacta et evidenti termino inclusa,
verum exili admodum: hanc figuram Venus retinuit tantisper dum coepit
appropinquare maximae suae digressioni a Sole, interimque continue crescebat
mole corporis apparenti. Ex eo coepit a rotunditate deficere a plaga orientis,
qnae aSole erat aversa, et intra paucos dies collegit omnem speciem intra
semicirculum· perfectissimum ea figura durabat sine mutatione vel mi-
nima, quoad usque coepit sese ad Solem recipere deserta tangente sui
epicycli: hoc jam tempore magis magisque deficit a figura semicirculari
pergatque diminuendo illam usque ad suam occultationem, quando in subti-
lissimum cornu deficiet. Ea eo transitu facto ad apparitionem matutinam
apparebit nobis tantummodo falcata et subtilissimo cum cornu a Sole aversa;
postea magismagisque implebitur cornu usque ad maximam digressionem
a Sole, in qua semicirculus apparebit, eaque figura sine notabili variatione
durabit dies multos: deinde ex semicirculari paulatim totum implebit orbem
eamque perfecte circularem figuram in menses bene multos conservabit.
(laterum in praesens diameter corporis Veneris circiter quinque vicibus
major est ea, quam monstravit in prima apparitione vespertina Ex hac
mirabili observatione suppetit nobis certissima et sensu ipso perceptibilis
demonstratio duarum maximarum quaestionum, quae ad hunc usque diem
amaaimis ingeniis agitabantur in partem utramque. Una est, quod pla-
netae omnes natura sua tenebrosa sunt corpora (ut de Mercurio jam eadem
concipiamus, quae de Venere), altera, quod summa nos urget necessitas
ut dicamus, Venerem (insuperque et Mercurium) circa Solem circumferri
ut et reliqui omues planetae: res credita quidem Pythagoricis, Copernico
et Keplero, nunquam vero sensu comprobata, ut nunc in Venere et Mer-
curio. Habent„ igitur Keplerus et reliqui Copernicani, quo glorientur se
bene philosophatos esse, nec vanam esse eorum credulitatem: quantumvis

 

