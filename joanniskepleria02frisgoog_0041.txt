Litora Kopleri alim-umque muman

substantia, multoque ipsorum auctoritate magis, quod nullis aliis experi-
mentis tale quid circa Solem animadvertitur, quodque commode hoc phae-
nomenum in alias causas antea in natura praesentes transferri potest.
Sumamus enim tertio loco Terram in manus, quae tribus modis cau-
sam phaenomeni praebere potest. Primus, si dicamus, Terram cum ambe-
nnte crassiore parte aeris jacere umbram, in quam ingressa Luna claritu-
dinem amittat: jam vero partem ‚aeris crassiorem transmittere radios Solis
ex parte, quibus obscuratis radiis rubor ille efficiatur, cum pars Lunae
existens in illa umbra, quam jacit Terra soliditate sua, penitus evanescat.
Posset quidem et iste modus nonnihil satisfacere, sed repugnat illi primo

Fig- ¹5.

 

calculus, assumens crassitudinem umbrae Ter-
restris KM, quae esset tantum LN, et sic dia-
metrum Terrae dicens, quae esset diameter Ter-
rae cum vaporibus. Quod enim differentia inter
utramque dictam diametrum valde notabilis sit
futura, arguit rubedinis in Luna magnitudo, te-
gens Lunam fere dimidiam. Deinde repugnat
hnic modo experimentum in eo, qnod inter ru-
bedinem et meras tenebras nullus certus limes
apparuit. At hic inter causas utriusque certus
et valde notabilis limes interest. Nam ab M
ad N etsi inaequaliter, semper tamen vapores
lux penetrat, at in N subito disparet omnis lux
et sequuntur merae tenebrae. Et sic non ut
in Luna rubor et tenebrae, sic hic MN, LN
sine certo et visibili termino cohaerent, sed est
iu N manifestus saltus, quia ad oculum discre-
pant opacum et pellucidum.

Alter modus, si dicamus, vapores quidem
circa Terram extimos juvare etiam ad umbram,
ejusque extremitates jacere, sed postea radios
Solis in ipsis vaporibus et crassiori aere refringi
introrsum. Ut ψω est crassities umbrae in cal--
culo, jacta ab extremis Terrae vaporibus. Sed
jam sola portio ευζ est immunis ab omnimodis
Solis radiis, quidquid inter υω et νψ est, id
frequentatur a radiis refractis per vapores trans-
euntibus. Nam γζ refringitur in ζυ et βο in w.
Itaque si Luna est intra ουζ meram umbram,
caret omni radio Solis, nec nisi per illustratio-
nem stellarum Soli vicinarum cernitur. At si
est supra ν, illustratur a quibusdam Solis radiis
refractiS, idque eo magis continue, quo magis
ad extremitates ω, ψ accesserit. Atque huic modo
ad amussim respondet nostrum eclipseos experi-
mentum. Nec scio, quid ex aliis disciplinis
illi possit objici, nisi hoc, quod umbra circa ω
longe clarior sit, quam ut atram illam rubedi-
nem producat. Et cum nullum certum finem
habeant vapores circa Terram, sed continue

