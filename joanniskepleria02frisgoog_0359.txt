mosomo Pars Opaca.

ergo KL visionis circulum circulus illuminationis FG
in puncto ultra Μ versus L, id sit 1. Axis vero
visionis HA secet FG in N, et axis illuminationis
EA eandem secet in B. Igitur si cornu plane
usque in N pertigisset, quae per N transit ipsi KL
aequidistans et visionem repraesentans, minor futura
fuit quam FG illuminatio. Nam AN subtensa recto
ARN longior est quam AR, circulus ergo per N
plus ab A centro distitisset, quam circulus FG,

quare minor fuisset, cum qui per centrum solus sit
omnium maximus.

Jam vero dimidium cornu non usque in N per-
tingebat, ut quadrantis longitudine cerneretur, sed
in Ι defecit. Quare KML longius ab A distitit
quam N, multo igitur minor fuit quam ‘qui ‘per N.
Minor vero et qui per N circulo FG illuminator-io,
multo igitur minor KL visorius illuminatorio. Per
24. vero theorema Opticorum Euclidis, quo minus
de globo spectatur, hoc major apparet ejus diameter.
⁷ Et supra cap. VI. Nro. 3. demonstratum, si KL
L visorius et FG illuminatorius coincidissent , eodem
γ 'u angulo spectatum futurum fuisse utrumque luminare.
u Ergo quia jam KTL minor est quam FTG, major
igitur diameter apparens Lunae quam Solis, idque
sensibiliter valde, quamvis prope apogaeum.

Jam ut theorema perfectum sit, esto, ut pro-
portio cornu ad residuum corporis ambitum ex aesti-
matione oculari innotescat citra errorem, quod
quidem difficile admodum est, et ego non potui
aestimare subtilius quippiam, quam cornu inter
trientem et semissem circuli visorii esse medium,
hoc est inter 120 et 180. Esto nobis propositum hinc calculo inquirere
aspectabilem Lunae diametrum. Ergo LI cornu erit dimidium aestimationis. Sit
D polus visionis et descendat arcus DI secetque BC in Q. Igitur in DQC
datur QDC, longitudo dimidii cornu, DCQ vero rectus est, et latus DC
datur. Nam quia Sol in longitudine media, et Luna 56⁰ post apogaeum,
dabitur igitur ex hypothesibus auctorum proportio ΗΕ ad HA3 sed -AHE
angulus innotescit ex loco utriusque luminis visibili, ergo producta EA in
Τ, dabitur TAH, cujus mensura 'rD ejusque residuum ad quadrantem DC
quaesita. In DQC igitur quaeratur ex datis primo DQ, tum DQO. Dein
ei 1 perpendicularis arcus in BC incidat, qui sit IS. In triangulo igitur
IQS angulus S rectus, Q datus est, et IS latus est 15‘, quanta scilicet
est distantia circuli illuminationis a maximo, supra cap. VI, Nro. 3. Dabi-
tur ergo QI, minuendus a QD, ut habeatur arcus inter polum et visionis
circulum, cujus complementum ad quadrantem arguit semidiametrum visibi-
lem per demonstrata cap. VI, Nro. 3. Non dissimulandum est, immanem
hinc fleri diametrum Lunae apparentem, si vel minimum sensibile semicir-
culo nascentis cornu deesse dixeris. Itaque causam aliam concurrere ne-
cesse est; scil. acumina cornuum ob exilitatem prae claritate intermediamm
partium evanescunt in visu.

 

