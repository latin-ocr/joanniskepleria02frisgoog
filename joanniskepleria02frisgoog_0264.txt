251

 

vero genuina est successio radiorum. Inter-sectis enim in axe et dispersis,
qui prius limitem efformaverant in α, β, y, δ exteriores, succedunt semper
interiores in a, ζ, η, θ. Quod si conus iste radiationum refractarum et
sese intersecantium integer consisteret in aere, tuuc figuram repraesentaret
generatam ex arcu, circumducto altero termino circulariter, manente altero
in sublimi, arcu intro vergente; conus nempe gracilis esset in medio et
valde acutus· Ubi papyrus ad acumen venerit coni ψ, fortissima est
illustratio, adeo ut pulverem pyrium frigida aqua incendat Sole fervente.
Nam per 15. praemissam ibi non quidem omnium, sed multorum tamen
radiorum intersectio fit in centro uuo: reliqui r, φ, χ, v jam intersecti
sparguntur circa, et radios quosdam in unum centrum tendentes efformant.
Papyro ultra terminum ultimum ψ remota, vanescit figura penitus, inter-
sectis radiis omnibus. Hinc intelligitur, quanta sit vis incensionis futura,
si coeant omues radii, qui transire globum possunt.

Propositio XX. Per globum densioris medii punctum quod-
libet, remotius intersectionibus parallelorum, pingit sese for-
titer super papyro collocata in termino ultimo intersectionis
suarum radiationum: non ante, non post hoc punctum, et pic-
tura ex omnibus constans punctis eversa spectatur. Quod se
fortiter depingat, causa est, quia globus multos radios perpendiculari proxi-
mos a puncto profectos in unum punctum colligit per supra demonstrata.

