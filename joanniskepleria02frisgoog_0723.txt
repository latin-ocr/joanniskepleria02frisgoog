caputxxvn. , ’ 713

esse ut casus om'nes qui sunt possibiles eveniant. Ego vero dico, falsum
hoc esse. Nam si casus inter jactus dominetur fortuitus interque jactuum
' cadentias: certe uno quolibet jactu poterunt cadere omnia: itaque et illa,
quae antea ceciderant. Quae si cadant, non cadent igitur. alia, non illa,
quae nondum ceciderant: ita fieri potest, quamvis infinitis jactibus, ut ali-
qua, quae cadere possibile, non cadant: non igitur necesse, ut omnia cadant.
Ita casu etiam admisso nunquam tamen certum erit, au sidus hoc casu in
locum conjunctionis magnae inciderit. Poterat enim casus hoc praestare„
poterat etiam non praestare. In incerto relinquimur. Quanquam Cicero .
libro I. de Divinatione negat, fieri posse unquam, ut veritatem perfecte
casus exprimat. Olim in adolescentia, cum abundarem otio, delectatus sum
ea vanitate, cujus multos adultiores non pudet: Lycophrouti Chalcidensi
poetae attribuunt: literis nominis mei graecis transcriptis varie, effeci tandem
sententiam certam, ut pro Ιωαηης Κεπληρος legeretur Σειρητων nannius-2
et latine Joannes Keplerus sonat per transpositionem: Serpens in akule0.
Sed cum non placeret sensus cuperemque alium, nec tamen succederet, rem

fortunae commisi. Chartas lusorias aequali cum literis numero singulas ,

singulis inscripsi literis: inde coepi miscere chartas et ad 'seriem earum
identidem respicere, si quando sensus aliquis prodiret. Dii deaeque Epi-
‘cureae omnes perdant hunc casum, qui mihi nihil unquam ne eminus quidem
ostendere potuit, quod ad sententiam aliquam alluderet, cum plurimum
temporis eriperet. Et erat tamen inter casus possibilis, ut prodiret illa a
me inventa sententia, Esapmmv καπηλος. Itaque chartas meas Aetheriodi
Epicureo tradidi in Apirum deportandas: feruntque ibi illas adhuc inter
‘atomos volitare confusissime, nullius dum sensus certas.
ο Dicam yvuvoeuwuc meis disputatoribus sententiam non meam, sed uxoris
meae, idque ideo, quia inductus ipsorum rationibus jam modo concessi,
ordinem casu effici posse, quod non videtur meae: ut igitur me doceant,
sententiam a se suppeditatam contra molestum· et gravem hunc adversarium
defendere. Heri, dum fessus a scribendo animoque intus pulverulento ab
atomorum istarum considerationibus ad coenam vocor, apponit mihi ea,
quam dixi, acetarium. Ergo, inquam ego, si toto aere confertae volitarent
patinae stanneae, folia lactucae, micae salis, guttae aquae, aceti, olei,
ovorum decusses, idque ab aeterno duret: futurum est tandem aliqnando,
ut fortuito tale coeat acetarium? respondit bella mea: Sed non boc decore,
neque hoc ordine.

Miser ego, quid afferrem ad sententiae meae defensionem? Visa est
verisimilia dicere. Nimirum ab ipsissimo Cicerone didicit. Sic enim et ille
casui largitur „figuram aliquam non dissimilem verae, sed certe non talem, ut
eam factam a scopa diceres? Magna est fiducia mentis ubicunque apparet
ordo: cujus rei causa ex penitissimis geometriae fontibus petenda est.
Quodsi etiam casu efficeretur aliquis ordo , tamen huc statim convolant
mentes, haec ipsarum delectatio, haec vita. Ad mille casus informes
torpidae, ad unum ordinatum statim expergiscuntur, vigilant. Itaque ne
quidem, si casu stella in planetarum concilium incidit, propterea nihil hoc
efficit: quin omnis mundana natura et quicquid usquam est mentale seu
rationis agitatione seu instinctu perenni suffultum, vehementer·eo commo-
vetur: soli hi philosophi, quibus pro ordine placet confusio, qui mundum
pulcherrimum inter inamoenas atomos abjecerunt, hoc sunt meriti, ut pul..

